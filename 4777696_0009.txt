 

De Cyclope Euripidis,

luter principes tragoediae Graecae Euripidem maxime in deliciis fuisse aequalibus
quum politioris humanitatis expertibus tum doctis intelligentibusque multis ex rebus concludere
licet. Quanti enim Athenienses eum vulgo iecerint, ut alia omittam, iam ex eo apparet, quod,
quum Pellae acerbo fato periisset, legatos ad Archelaum regem miserunt, qui ossa eius re-
portarent. Quae res quum esset negata, iuxta viam Piraeam excitarunt ei tumulum honora-
rium, cuius inscriptio, aut a Thucydide, praeclarissimo rerum scriptore, aut a Timotheo poeta
facta, haec erat:
Μνῆμα μὲν Ἑλλὰς ἅπασ’ Εὐριπίδου, ὀστέα δ”ίσχει
γῆ Μακεδίι’ν· ἦ γὰρ δέξατο τέρμα βίου·
πατρὶς δ’ Ἑλλάδος Ἑλλὰς, Ἀθῆναι· πλεῖστα δὲ Μούσας
τέρψας, ἐκ πολλῶν καὶ τὸν ἔπαινον ἔχει.
cf. primam et secundam vitam Euripidis editioni Bothii praefixas. Viris autem intelligentibus,

Aristophane nimirum excepto, fabulas eius admodum placuisse, ei rei est indicio, quod So-
crates, Aeliauo auctore, quanquam alias raro ludos spectatum ibat, semper aderat, quum

, , Euripidis fabulae ederentur. cs. Ael. Var. hist. 11, 13. Οι δὲ Σωκράτης σπάνιον μὲν ἐπε-

φοίτα τοῖς θεάτροις, ε’ίποτε δὲ Εὐριπίδης ὁ τῆς τραγῳδίας ποιητὴς ἠγωνίζετο καινοῖς
τραγῳδοῖς, τότε γε ἀφικνεῖτο. Neque minus posteri fabulis Euripideis summopere oble-
ctabantur, id enim iure ex eo efficere posse mihi videor, quod plures eius tragoediae, quam
duorum reliquorum poetarum, quorum tragoediae adhuc supersunt, Aeschyli et Sophoclis,
aetatem tulerunt. Cuius mirae rei causam optime significare Sophoclem arbitror dicentem, se
homines describere, quales esse debeant, Euripidem, quales sint. cf. Aristot. poet. 25. lta
enim natura comparatum est, ut homines fere magis oblectentur tragoediis, quibus ingenia et
mores hominum verissime describuntur, quam consummatis quidem fabulis, sed a rerum veri-
tate recedentibuS, quales sunt Aeschyli et Sophoclis. Eadem certe de causa solius Euripidis sa-
bula satyrica adhuc superest, quanquam et Aeschylus et Sophocles nou solum eiusmodi fabulas
condiderunt, sed etiam, quod et de Pratina constat, in hoc genere excelluerunt. Quae autem vir-
tutes aut vitia tragoediis Euripidis insints de ea re iudices artis scenicae peritissimi et antiquae
et recentioris aetatis passim exposuerunt. Sed de Cyclope eius nemo eorum, quod sciam,
1

